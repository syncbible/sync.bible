{"version": "dwuliv2021eb", "versionName": null, "meta": {"description": "Luke", "source": "sword", "swordVersion": "4.20", "swordVersionDate": "2025-04-04", "encoding": "utf-8", "language": "dwu", "license": "Creative Commons: by-nc-nd", "copyright": "Copyright © 2021 Wycliffe Bible Translators"}, "books": {"Luke": [[[["Ga Bethlehem-ŋurnydja ŋunhi buṉbu ŋuli ganha yolŋu walal ŋorra'-ŋurranha, ŋunhiliyiny buṉbuŋur dhaŋaŋdhin ŋäthil yan, ga bäyŋuthinan ŋunhi Mary-wnydja ga Joseph-kuny dhaḻakarr ŋorranharaw. Bala maṉḏa ŋorrany warra kan'kalnha wäŋaŋur."], ["Bala nhanukalaŋaw yothuwnydja waluny galkithinan dhawal-guyaŋanharawnha. Bala nhanukuŋ ŋunhi Mary-wuŋuny yothuny maḻamarrnydja dhawal-guyaŋanan ḏirramuny, ga ŋayiny ŋanya Mary-nydja garrpir girriy'nha, bala ŋanya ŋayi yorrkuŋalnydja ŋunhi yothunhany ŋunhiwilidhin bala'palalilnydja mulmumirrililnha, ŋunhi gan ŋatha malany ŋorran warrakan'ku malaŋuw ŋunhilidhi."]], [["Ga Bethlehem-ŋurnydja ŋunhi buṉbu ŋuli ganha yolŋu walal ŋorra'-ŋurranha, ŋunhiliyiny buṉbuŋur dhaŋaŋdhin ŋäthil yan, ga bäyŋuthinan ŋunhi Mary-wnydja ga Joseph-kuny dhaḻakarr ŋorranharaw. Bala maṉḏa ŋorrany warra kan'kalnha wäŋaŋur."], ["Bala nhanukalaŋaw yothuwnydja waluny galkithinan dhawal-guyaŋanharawnha. Bala nhanukuŋ ŋunhi Mary-wuŋuny yothuny maḻamarrnydja dhawal-guyaŋanan ḏirramuny, ga ŋayiny ŋanya Mary-nydja garrpir girriy'nha, bala ŋanya ŋayi yorrkuŋalnydja ŋunhi yothunhany ŋunhiwilidhin bala'palalilnydja mulmumirrililnha, ŋunhi gan ŋatha malany ŋorran warrakan'ku malaŋuw ŋunhilidhi."]], [["Ga ŋunhili bili yan waŋganyŋur wäŋaŋur, yurr ḏiltjiŋurnha, warrakan'‑djägamirr mala gan djäga walalaŋgiyingalaŋaw bimbiw malaŋuw. Ga ŋuriŋi bili munhay,"]], [["God‑Waŋarrgu dhäwu‑gänhamirrnydja yolŋu maḻŋ'thurra walalaŋgal ŋunhiliyiny warrakan‑djägamirriwalnydja malaŋuwal, ga baḏayalayny'tja walalany ŋunhi Garray Godkalnydja ḻiw'maraŋalnha djeŋarra'yaŋalnha, ga barrarinan walal ŋunhi mirithinan yan."]], [["Ga ŋayiny ŋunhi God-Waŋarrguny dhäwu-gänhamirrnydja yolŋu waŋan walalaŋ bitjarr, “Yaka walal barrari. Ŋarrany dhuwal marrtjin räli gäŋal mirithirrnha manymak dhäwu nhumalaŋ, ga dhiyaŋiyin dhu ŋunhi dhäwuynydja galŋa-djulŋithinyamaramany yolŋunhany walalany bukmaknhan yan."]], [["Bili dhiyaŋuny bala munhay gäthurnydja nhumalaŋ Walŋakunhamirrnydja bilin dhawal‑guyaŋanan ŋunhan David-kalnha wäŋaŋurnydja, yurr ŋayi ŋunhi Maŋutji‑dhunupayanhawuynha Godkuŋun."]], [["Maḻŋ'maramany nhuma dhu ŋanya ŋunhidhiny yothunhany garrpinawuynha girriy'nha, ga ŋorrany ŋayi ga ŋunha warrakan'kalnha mulmupuyŋurnha bala'palaŋurnha. Ga dhuwalatjanna nhuma dhu nhanŋu marŋgithirrnydja ŋunhi ga dharaŋandja ŋunhi ŋayiny ŋunhiyin Maŋutji‑dhunupayanhawuynha Godkuŋun.”"]]]]}}